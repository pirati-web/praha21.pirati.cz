---
date: 2020-06-09
category: blog
tags: 
  - COVID
  - školství
layout: post
author: Zuzana Uhelyiová
authorId: zuzana.ujhelyiova
title: Dnes bylo spuštěno testování pedagogů z Prahy 11
image: articles/2020/2020-06-09-testovani.jpg
---


**Hygienická stanice hlavního města Prahy ve spolupráci s Armádou České republiky provádí od dneška preventivní testování zaměstnanců našich škol. Všichni pracovníci ve školství v rámci své pracovní náplně přicházejí do kontaktu s dětmi a patří dle statistik k nejohroženějším skupinám.**

Tiskovou zprávu městské části Praha 11 najdete [ZDE](https://www.praha11.cz/cs/media/aktuality/aktuality-z-prahy-11/praha-11-zajistila-bezplatne-testovani-zamestnancu-skol-a-skolek-na-covid-19.html?fbclid=IwAR3nPTMkaPw_m7n5LtVXxnPkw7nvGdaMn-M25GryA7HAOI8fh2Ps-NFUOD4)

*"Proto městská část Praha 11 domluvila plošné testování na nemoc COVID-19 pro pedagogy našich mateřských a základních škol. Odběr probíhá přímo na radnici MČ Praha 11, kam dnes dorazila mobilní odběrová jednotka. Odběr provádí 3 profesionální laborantky z Hygienické stanice hlavního města Prahy a proces odběru trvá jen pár vteřin. Podle pedagogů je odběr zcela bezbolestný.<br>
Naší snahou je co největší bezpečnost, jak zaměstnanců škol, tak i dětí a žáků. I proto jsme všechny školy a školky vybavili ochrannými prostředky ve formě roušek  respirátorů a ochranných štítů. Velmi ráda bych na tomto místě ocenila pomoc Hygienické stanice hlavního města Prahy a Armády České republiky, které samotné odběry zajišťují. Hygienické stanici hlavního města Prahy jsme poskytli seznam osob, zatím o testování projevilo zájem 400 osob.<br>
Testování se bude provádět rychlostem Rapid test, který odhalí onemocnění člověka korona virem nebo může ukázat i přítomnost protilátek po prodělaném onemocnění. Test se provádí vpichem do prstu speciální lancetou, pomocí kapiláry se dotyčnému odebere nepatrné množství krve - cca 2 kapky - a ta se nanese na testovací pole, přidá se činidlo a zhruba za 20 minut je známý výsledek.<br>
Před odběrem se do jmenných seznamů zapisuje datum narození, bydliště a telefonní kontakt testovaných osob. V případě pozitivního výsledu bude konkrétní osoby kontaktovat  pražská hygiena. Souběžně s testováním zaměstnanců škol prochází testováním i zaměstnanci úřadu MČ Praha 11. Veškeré testování je čistě dobrovolné a je zdarma.*

*Jsme jediná městská část, která zajistila zdarma plošné testování! <br>
Děkujeme!"*

Mgr. Zuzana Ujhelyiová
