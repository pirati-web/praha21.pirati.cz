---
date: 2020-01-30
category: blog
tags: 
  - HPP 11
  - rozpočet opozice
  - Jižní město
layout: post
author: Martin Muzikant
authorId: martin.muzikant
title: HPP11 – opravdu chtějí pro JM to nejlepší???
image: articles/2020/2020-01-30-hpp11-a-rozpocet.jpg
---


*Tento příspěvek se týká projednávání rozpočtu Prahy 11 na rok 2020.<br>
Zde Vám rád osvětlím, jaké návrhy mělo HPP11, které má pocit, že nejlépe rozumí občanům Prahy 11 a stále se snaží pasovat do role zachránce před současnou koalicí, která v současné době spravuje MČ Praha 11 a jejíž součástí jsme i my Piráti.*

HPP11 jsou kultura a vzdělávání dětí lhostejné. Pan Ing. Ladislav Kos, st. (HPP11), navrhl **zrušení Dnů Prahy 11** a spolu s panem Ing. Jiřím Štylerem (HPP11) požaduje **zrušit Street festival**.

Ve chvíli, kdy se nám konečně podařilo úspěšně rozjet a implementovat **Participativní rozpočet s občany Prahy 11**, který je jedním z hlavních témat pirátského programu, pan Ing. Jiří Štyler (HPP11) a pan Ing. Ladislav Kos, st. (HPP11) písemně požadují zrušení této položky v rozpočtu pro rok 2020!

Co se týče sportu pro naši školní mládež, tak členka HPP11 paní Mgr. Ivana Hovorková žádá o vyřazení položky **Nafukovací hala ZŠ K Milíčovu**, která umožní v chladných měsících venkovní sportoviště zakrýt a na hřištích sportovat.

Vám, kteří stále podporujete HPP 11, oznamuji, že Vaši zastupitelé právě vyžadují v rámci rozpočtu změnu položky **Měsíční odměny neuvolněným členům ZMČ (a to i občanům)**. To znamená, že vše, co děláte a budete dělat pro MČ Praha 11, byste podle HPP11 měli dělat zdarma. Jedná se zde i o Vaši práci ve Výborech a Komisích! Je mi dost líto, jakým způsobem s Vámi HPP11 jedná!

Třešničkou aktivit Hnutí pro Prahu 11 je, že pan Ing Jiří Štyler (HPP11) o **službě Senior TAXI** pro naše starší spoluobčany, kteří nevlastní osobní automobil a nemohou si dovolit komerční taxi služby, doslova prohlásil, že **“je to BLÁBOL!”**.

Doufám, že se voliči Hnutí pro Prahu 11 vedené pan Ing. Ladislavem Kosem zamyslí a příště u voleb zvolí stranu, které záleží na rozvoji našeho Jižního Města.

Mag. Martin Muzikant, Ph.D.
