---
date: 2020-01-23
category: blog
tags: 
  - dotace
  - integrace cizinců 
  - školství
layout: post
author: Zuzana Böhmová
authorId: zuzana.bohmova
title: Podporujeme zapojení cizinců do naší společnosti
image: articles/2020/2020-01-23-dotace-integrace-cizincu.jpg
---

**Městská část už po páté žádá o dotaci v *Projektech obcí na podporu integrace cizinců na lokální úrovni*. Projekt na městské části běží od roku 2016 s názvem *Integrace cizinců v MČ Praha 11.* Cílem projektu je zapojovat cizince, učit je náš jazyk, ale i naše zvyklosti. Největší část tohoto projektu se pak rozvíjí v našich školách a školkách, protože právě zde můžeme děti, ale i jejich rodiče efektivně zapojit. Zároveň se městská část snaží rozvíjet integraci i v oblasti kulturního vyžití. A co všechno projekt obsahoval v loňském roce a co bude obsahovat letos?**

V roce 2019 se celý projekt skládal ze tří hlavních podprojektů a to: *Dialog kultur* – celoroční integrační projekt z oblasti kultury, umění a vzdělávacích programů zajišťovalo Kulturní Jižní Město, o.p.s.; *Výuka českého jazyka pro děti cizince v MŠ a ZŠ v Praze 11* – celoroční výuka ČJ pro děti s odlišným mateřským jazykem v 5 školkách a 2 základních školách; *Zájmový útvar “Cizinci jsou kamarádi”* – celoroční kroužek v jedné z našich základních škol.

*Výuku ČJ pro děti cizince* zajišťovalo 5 mateřských škol a 2 základní školy po dobu celého školního roku. Školy si samy určily, kolik hodin potřebují odučit, celkově se jednalo o 3-13 odučených hodin týdně. Například ZŠ Pošepného nám. otevřela během letních prázdin letní intenzivní kurz českého jazyka pro žáky – cizince z celé městské části Praha 11.

*Zájmový útvar “Cizinci jsou kamarádi”* otevřela ZŠ Mikulova. Jde o kroužek, kde se žáci cizinci společně s českými žáky věnují poznávání jednotlivých zemí a kultur, výuce ČJ, rozvíjení slovní zásoby apod. Žáci si během školního roku připravují kulturní vystoupení pro spolužáky i rodiče v prosinci a výstavu v prosinci a červnu.

Městská část Praha 11 bude i v roce 2020 žádat ministerstvo vnitra o podporu svého projetu. K již tradičním (výše zmiňovaným) podprojektům byly připojeny další 4 podprojekty: *Překlady školních dokumentů; Terénní pracovník pro vietnamskou menšinu na MČ Praha 11; Analýza potřeb cizinců na území MČ Praha 11; Informační servis pro cizince na MČ Praha 11*.

Podporujeme integraci cizinců a snažíme se jim zjednodušit přechod do majoritní společnosti.

Zdroj [ZDE](https://www.praha11.cz/cs/mestska-cast/skolstvi/aktuality-ze-skolstvi/projekty-obci-na-podporu-integrace-cizincu-na-lokalni-urovni-v-roce-2019-a-2020.html)
