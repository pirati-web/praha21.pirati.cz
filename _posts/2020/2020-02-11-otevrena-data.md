---
date: 2020-02-11
category: blog
tags: 
  - otevřená data
  - transparentnost
layout: post
author: Zuzana Böhmová
authorId: zuzana.bohmova
title: K čemu jsou otevřená data?
image: articles/2020/2020-02-11-otevrena-data.jpg
---

**Otevřená data jsou v podstatě formátem dat, který je možné strojově číst ze vzdáleného přístupu (jsou umístěny na internetu). V podstatě se může jednat o jakékoliv informace, které úřad má a jsou zveřejnitelné. Nejčastěji se jedná o strukturovaně zapsaná data například v tabulkách, které mohou různé aplikace přečíst.**

V rámci městské části se může jednat například o ekonomická data, seznam volných nebytových prostor nebo třeba seznam sportovišť. Nad těmito daty pak může kdokoliv sestavit aplikaci, která by Vám mohla ukázat na mapě třeba všechny nebytové prostory určené k pronájmu. Další výhodou přímo pro úřad je vyčistění a srovnání svých vlastních dat, tedy udělat si ve svých vlastních informacích pořádek.

V současné době UMČ Praha 11 pracuje na interní směrnici, kterou již minulý týden kladně projednala porada vedení. Následně bychom měli vybrat datové sady a vytvořit publikační plán. Naše data chceme zveřejňovat na [pražském portále](http://opendata.praha.eu/). Inspirací nám v této oblasti je práce radního [Adama Zábranského](https://praha.pirati.cz/lide/adam-zabransky/) na magistrátu hl. m. Prahy.
