---
date: 2020-06-01
category: blog
tags: 
  - děti 
  - herny
layout: post
author: Zuzana Böhmová
authorId: zuzana.bohmova
title: Kdo si hraje, nezlobí
image: articles/2020/2020-06-01-herna-pro-deti.jpg
---
***Hledáte na Jižním Městě místo, kde se můžete sejít s přáteli a vzít s sebou své ratolesti i za nepříznivého počasí? Místo, kde Vás s dětmi vítají a ještě Vám uvaří dobrou kávu? Místo, kde se Vaše děti mohou seznámit s novými kamarády?***

Od tohoto týdne takové místo na Jižním Městě najdete! V úterý proběhne oficiální otevření nové **Dětské herny s kavárnou PidiMidi** poblíž stanice metra Háje. Do současné doby v této oblasti podobně koncipovaná kavárna pro rodiče s dětmi chyběla. Nyní ovšem mají rodiče možnost využít nový prostor, kde si oni i jejich děti přijdou na své. V týdnu je kavárna otevřena od 10:00 do 19:00 hodin, o víkendech na objednávku například pro narozeninové oslavy. Kavárnu naleznete na adrese Podjavorinské 1601/8, Praha 11, 149 00. Při vstupu do prostoru se ocitnete v útulné kavárničce s milou obsluhou. Prostor primárně určený pro děti je koncipován jako dvě oddělené herny s hracími prvky pro starší a mladší děti.

Projekt celý vymyslela a realizovala **Dana Vamberová**, která i přes obtíže s administrativou celého projektu vydržela a dotáhla svůj nápad do konce. Přejeme jí, aby se kavárně dařilo a dělala radost nejen rodičům a dětem, ale především jí samotné.


[https://www.pidimidi.cz/](https://www.pidimidi.cz/)
