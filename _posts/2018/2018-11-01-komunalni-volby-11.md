---
date: 2018-11-01
category: blog
tags:
  - piráti
layout: post
title: Tisková zpráva - Prohlášení Pirátů Praha 11 k povolebnímu vyjednávání koalice na Jižním Městě ze dne 1.11.2018
author: Milan Minařík
authorId: milan.minarik
image: articles/2018/2018-11-01-komunalni-volby.jpg
---
**Piráti na Praze 11 vyjednávají v souladu s předem schválenou a transparentně zveřejněnou [povolební strategií](/komunalni-volby-2018/povolebni-strategie), která jasně definuje možnosti vzniku a podpory koalice a rady městské části. Piráti prosazují variantu silné a efektivní koalice, která bude řešením povolební situace na Jižním Městě pro volební období 2018 až 2022.**

*Po více než třech týdnech po komunálních volbách a mnoha vzájemných setkáních s politickými subjekty, se kterými je možné v rámci naší povolební strategie jednat, konstatujeme, že v současné době nejsou politické strany a hnutí zastoupená v zastupitelstvu městské části připravena na variantu koalice, která by splňovala naše předpoklady a požadavky účasti v radě MČ Praha 11.*
 
*Piráti na Praze 11 povedou i nadále jednání s cílem nalezení finálního řešení složení rady městské části tak, abychom zajistili prosazování transparentní politiky, otevřené radnice a dalších důležitých bodů z volebního programu, se kterým jsme kandidovali.*

*Při vyjednávání koalice s naší účastí budeme trvat na:*

- *otevřených výběrových řízení na vedoucí pozice a do představenstev a dozorčích rad firem vlastněných a zřizovaných městskou částí,*
- *obsazení rady městské části osobami s jasným konceptem v daných gescích, který nebude v rozporu se stabilní a umírněným rozvojem,*
- *podmínce, aby součástí rady nebyli lidé, kteří mají problematickou minulost v návaznosti na korupční chování spojené s minulým řízením radnice před rokem 2014.*

Česká pirátská strana získala v komunálních volbách 18,55 % a 9 zastupitelských mandátů z celkových 45. Ze sedmi politických stran a hnutí, které budou mít své zástupce v novém zastupitelstvu Městské části Praha 11, se stala druhým nejsilnějším subjektem. 
Piráti na Praze 11 vyjednávají v souladu s předem schválenou a transparentně zveřejněnou Povolební strategií, která jasně definuje možnosti vzniku a podpory koalice a Rady MČ.

# Výsledky voleb:

- Hnutí pro Prahu 11, 24,74 %, 13 zastupitelů
- Česká pirátská strana, 18,55 %, 9 zastupitelů
- ANO 2011, 14,91 %, 7 zastupitelů
- TOP 09 a Starostové a nezávislí, 11,78 %, 6 zastupitelů
- Občanská demokratická strana, 10,63 %, 5 zastupitelů
- Jižní Město - náš domov, 6,03 %, 3 zastupitelé
- Svoboda a přímá demokracie - Tomio Okamura (SPD), 5,05 %, 2 zastupitelé



Volební účast byla 44,35 %.

V Praze dne 1. 11. 2018

Jiří Dohnal, předseda MS Piráti Praha 11

Tel. +420 608 770 778

E-mail: <jiri.dohnal@pirati.cz>


# Přílohy: 

- [Povolební strategie Pirátů na Praze 11](/komunalni-volby-2018/povolebni-strategie)
- [Tisková zpráva - Word](/assets/doc/tz-pirati-praha-11-181101.docx)
- [Tisková zpráva - PDF](/assets/pdf/tz-pirati-praha-11-181101.pdf)