---
date: 2018-12-20
category: blog
tags:
  - piráti
layout: post
title: Vyvracíme informaci, která se objevila na webu E15.cz 
author: Milan Minařík
authorId: milan.minarik
image: articles/2018/2018-12-20-vyvracime-informaci-z-e15.jpg
---

📣 Tisková zpráva Pirátů Praha 11 ze dne 20.12.2018

‼️ Rádi bychom vyvrátili informaci, která se objevila na webu E15.cz v článku “Noví vládci pražských částí: Desítka i jedenáctka se brání modrým zónám”.

V textu pojednávajícím o koaličním vyjednávání zaznívá spekulace o “rozhádaných” Pirátech, přičemž se autor textu odvolává na “zdroje ze zastupitelstva”.

Nevíme, jaké jsou faktické zdroje informací autora. Nás o vyjádření nikdo nežádal a ohledně tohoto článku nekontaktoval. Dle našeho názoru má být cílem této spekulace následující:

❌Oslabit vyjednávací pozici Pirátů vůči ostatním politickým partnerům.
❌Vytvořit obraz “nejednotnosti” postupu v očích veřejnosti.
❌Zaslat tuto dezinformaci všem zastupitelům prostřednictvím “monitoringu” médií, v rámci pracovního emailu.

🏴 Piráti postupují v souladu s povolební vyjednávací strategií a transparentně. Veškeré kroky jsou dlouze diskutovány s členskou základnou a o všech směrech vyjednávání rozhodují všichni členové místního sdružení Piráti Praha 11 včetně našeho zastupitelského klubu hlasováním.

Odkaz na článek: [http://bit.ly/e15fake](https://evidence.pirati.cz/author/229/)