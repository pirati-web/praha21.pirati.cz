---
date: 2019-09-12
category: blog
tags: 
  - Piráti
layout: post
title: Vyjádření k poradcům koaličních stran MČ Prahy 11
author: Milan Minařík
authorId: milan.minarik
image: articles/2019/2019-09-12-poradenske-smlouvy.jpg
---

V posledních dnech se znovu začalo probírat téma expertů, které využívají jednotlivé koaliční strany na Praze 11. Ačkoliv jsme se k tomuto tématu vyjadřovali již v květnu v [tomto článku](https://praha11.pirati.cz/tiskove-zpravy/informace-k-odmene-poradcu/) a na našem Facebooku, rádi bychom některá fakta připomněli a reagovali tak na současnou vlnu útoků.

Na takzvaném expertovném se dohodly koaliční strany v rámci povolebního vyjednávání a posléze ho zatvrdila Rada MČ schválením rozpočtového opatření. Piráti k expertovnému přistupují zodpovědně. Nejdříve jsme využívali služeb odborníka na komunikaci, aby nám pomohl nastavit efektivní komunikaci mezi radnicí a občany, která za předchozích koalic slabě řečeno pokulhávala. Nyní určené prostředky využíváme na služby experta v oblasti školství, který pomáhá naší radní pro školství Mgr. Zuzaně Ujhelyiové ([Zuzana o tom transparentně informovala zde](https://www.facebook.com/ujhelyiovazuzana/photos/a.357373911555706/366702820622815/?type=3&theater)), a IT odborníka, který s námi konzultuje projekty v rámci městské části i směrem k magistrátu.

Na základě dohody mezi koaličními stranami za využití peněz na své poradce nese zodpovědnost každá strana zvlášť. Piráti jdou od samotného začátku příkladem a určené prostředky využívají pro nápravu chyb předešlých vedení MČ a pro zlepšení správy a transparentnosti radnice. 

Připomínáme, že využití rad a služeb expertů je v politice napříč všemi úrovni nejen normální a častý jev, ale také velice žádoucí. Neděláme si iluze, že jsme pověstní “učenci spadnuvší z nebe” a raději než vykonávat službu pro veřejnost chybně, rádi využijeme rad odborníků v oblastech, kterými se v daný okamžik zabýváme. Považujeme tento postup za vhodnější, než když někdo tvrdošijně trvá na tom, že se vyzná ve všem nejlépe a neposlouchá rad zkušenějších. 



