---
date: 2019-12-20
category: blog
tags: 
  - praha 11 
  - piráti 
  - školství
layout: post
author: Zuzana Ujhelyiová
authorId: zuzana.ujhelyiova
title: Dohoda o spolupráci s obcí Vestec
image: articles/2019/2019-12-20-dohoda-s-vestcem.jpg
---

**Pro školní rok 2020/2021 uzavřela městská část Praha 11 dohodu o spolupráci v oblasti školství s obcí Vestec. Jedná se o dohodu o přijímání dětí s místem trvalého bydliště v obci Vestec do našich základních škol. Městská část počítá s tím, že každá škola musí přijmout děti ze své spádové oblasti a následně děti z dalších částí Prahy 11. Teprve pokud v některé ze škol zbyde volné místo je na řediteli školy, zda přijme děti z jiných městských částí, obcí či z Vestce. Nejedná se tedy o spádovost pro vestecké děti, ale využití případných volných kapacit našich škol. Dohoda má rámcový charakter. Každá z našich škol, které se bude přijímání vesteckých dětí týkat, tudíž bude s obcí Vestec vytvářet vlastní dohody. Výhodou je, že obec Vestec bude zavázana přispívat na naše školy odpovídající částku za každého žáka. Finance budou z Vestce směřovat přímo do našich škol.**

V našich školách najdete žáky z jiných městských částí, či jiných obcí, v drtivé většině případů ale za tyto žáky městská část nedostává žádné peníze. A tak na žáky z jiných městských částí a jiných obcí doplácí sama Praha 11.

V dohodě je výslovně uvedeno, že se nejedná o smlouvu o vytvoření společného školského obvodu. Uvedená dohoda byla vypracována s vědomím a po konzultaci s Magistrátem hlavního města Prahy. Dohoda se týká i dopravy. Doprava dětí z Vestsce bude zajištěna autobusovou linkou, kterou bude platit obec Vestec.

Více informací naleznete [ZDE](https://www.praha11.cz/cs/media/aktuality/aktuality-z-prahy-11/praha-11-pomuze-detem-z-vestce-nove-budou-moci-vyuzivat-volne-kapacity-jihomestskych-skol.html?fbclid=IwAR1l2Z7FKEBuhdIjQ2iTal97FkttLJs39qAAEcpOankIgJmzUovkDAvFIN4).

[Dohoda o spolupráci](http://www.praha11.cz/aplikace/smlouvy_p11/file.php?file=092929fbd21127b5268059f84b205432&type=1) je dostupná online v usneseních Rady městské části Praha 11.
