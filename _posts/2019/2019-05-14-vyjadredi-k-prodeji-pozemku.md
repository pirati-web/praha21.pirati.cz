---
date: 2019-05-14
category: blog
tags: 
  - Piráti
layout: post
title: Vyjádření k prodeji pozemků Roztyly - Passer
author: Josef Kocourek
authorId: josef.kocourek
image: articles/2019/2019-05-14-vyjadredi-k-prodeji-pozemku.jpg
---

Magistrát hl.m.Prahy požádal Městskou část Praha 11, aby se vyjádřila k prodeji pozemků parc. č. 3393, 3394, 3395 a část pozemku 3260/2 a pozemek par. č. 3276/4 v katastrálním území Chodov žadatelům spol. Office Park Roztyly, a.s. a Roztyly Investment a.s.

Tyto pozemky jsou v majetku hlavního města Prahy a městská část k jejich případnému prodeji pouze vydává stanovisko. 

Dne 23.10.2018 vydala rada MČ souhlasné stanovisko s prodejem všech výše zmíněných pozemků. Dne 19. 2. 2019 byla Rada městské části Praha 11 vyzvána Zastupitelstvem k revokaci usnesení ohledně prodeje pozemků společnostmi Office Park Roztyly, a.s. a Roztyly Investment a.s.. RMČ dne 6. 5. 2019 vydala souhlasné stanovisko s prodejem pozemků parc. č. 3393, 3394, 3395 a část pozemku 3260/2.

Pozemky parc. č. 3393, 3394, 3395 a část pozemku 3260/2 jsou pozemky navazující na brownfield bývalého Interlovu a na základě současného projektu investora by tyto pozemky měly sloužit k přímému dopravnímu napojení polyfunkčního komplexu (kombinace kanceláří a obytných budov) k Jižní spojce.

Celá tato lokalita trpí nadměrným hlukem a není proto vhodná jako zóna klidu. Plánovaná kancelářská budova zvukově odizoluje území, na kterém vzniknou obytné budovy. Tato změna umožní rozvoj v dané lokalitě. Zástavba vznikne výlučně na brownfieldu a zeleň bude rekultivována do parku. Potok protékající územím bude vrácen na povrch a vzniknou nové vodní plochy.

K pozemku par. č. 3276/4  se na základě koaličního jednání, které iniciovali Piráti, Rada městské části Praha 11 rozhodla stanovisko nezaujmout, protože v současné době není známý záměr investora s tímto pozemkem. Celé území řeší připravovaná studie okolí metra Roztyly.




S usnesením RMČ ze dne 6. 5. 2019 se můžete seznámit [ZDE](/assets/pdf/2019-05-14-vyjadredi-k-prodeji-pozemku.pdf).

