---
date: 2019-01-21
category: blog
tags:
  - praha 11
  - piráti
layout: post
author: Milan Minařík
authorId: milan.minarik
title: Výsledky koaličních jednání
image: articles/2018/2018-10-09-komunalni-volby-2.jpg
---

V pondělí 21.1. vyjednávací tým Pirátů členské základně Místního sdružení České pirátské strany Praha 11 představil dosavadní výsledky koaličních jednání.

🗣 Na základě požadavků Pirátů vycházejících z naší Povolební strategie a z průběžného vyjednávání se stranami takzvaného „Memoranda“, tedy s ANO, TOP09+STAN a ODS, se podařilo vyjednat následující podmínky pro vznik koalice na Praze 11:

Žádný z trestně stíhaných zastupitelů nebude členem Rady MČ Praha 11

Jediným kandidátem na starostu je pirátský kandidát Jiří Dohnal

Piráti budou mít v Radě MČ 3 radní. Ostatní strany si rovným dílem rozdělí zbývajících 6 pozic (ODS bude mít jednoho radního neuvolněného).

Radním pro Školství bude pirátská kandidátka Mgr. Zuzana Újhelyiová

Ing. Petr Jirava bude řadovým členem Rady MČ a bude zodpovídat za oblast sociální a zdravotní

Členská základna v hlasování dosavadní výsledky koaličních jednání přijala a uložila vyjednávacímu týmu dokončit vyjednávání a předložit ke konečnému schválení finální podobu koaliční smlouvy. Piráti z Prahy 11 tak pokračují ve vyjednávání se stranami ANO, TOP09+STAN a ODS s cílem vyjednat stabilní koalici na Jižním Městě. V nejbližších dnech budeme finalizovat výslednou podobu koaliční smlouvy a jednat o složení komisí a výborů a o programovém prohlášení Rady MČ Praha 11. Vznik koalice bude po předložení kompletní koaliční smlouvy na Pirátském fóru schvalovat členská základna MS Pirátů Praha 11 a Předsednictvo krajského sdružení Praha.