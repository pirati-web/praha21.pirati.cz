---
date: 2019-02-28
category: blog
tags:
  - praha 11
  - piráti
layout: post
author: Mgr. Zuzana Böhmová
authorId: zuzana.bohmova
title: Výbor pro otevřenou radnici a digitalizaci
image: articles/2019/2019-02-28-otevrena-radnice.png
---

V rámci Městské části Praha 11 jsme zřídili nově Výbor pro otevřenou radnici a digitalizaci.

Výbor se nám jevil jako vhodnější forma (oproti obdobným komisím, které mají například na Praze 3 nebo Praze 10) především  kvůli otevřenosti jednání a možnosti zapojit občany přímo při projednávání určitých bodů.

Na jednání ZMČ Praha 11 byl vznesen dotaz na obsah činnosti tohoto výboru. Touto cestou chceme ukázat naši představu o náplni činnosti výboru. Jedná se o materiál, který bude projednáván na prvním zasedání výboru pro otevřenou radnici a digitalizaci. V současné chvíli již je svoláno první jednání výboru, kde bude obsah činnosti výboru projednán. Jednání se bude konat ve středu 6. 3. 2019 od 17:00 na ÚMČ Praha 11, Ocelíkova 672/1.

Výbor by měl především pomoci se zapojením občanů do chodu radnice a zveřejňováním informací v rámci zákonných norem. Chceme pracovat na možnostech zapojení technologií do fungování úřadu s důsledkem integrální efektivity předávání informací a to jak v rámci úřadu samotného, tak i směrem k občanům.

Přiložený dokument byl zaslán zastupitelům a členům výboru. Jedná se o naši představu, kterou v současné době mají členové výboru k připomínkování.  Koncepce výboru vychází z pirátských myšlenek, které prosazujeme napříč republikou.

NÁVRH STATUTU VÝBORU - Otevřená radnice a digitaliace: [2019-02-28-otevrena-radnice.pdf](/assets/pdf/2019-02-28-otevrena-radnice.pdf)
