---
layout: post
category: blog
title: Parkování v lese u klánovického nádraží
date: '2020-07-23'
authorId: blanka.charvatova
image: articles/2020/2020-07-23-parkovani-v-lese-u-klanovickeho-nadrazi.jpg
tags:
  - parkování
comments: true
---

V případě tohoto bodu nás šokovala nepřipravenost místostarosty a radního pana Růžičky (ANO), který má dopravu ve své gesci. Jako uvolněný, tedy by měl pro Újezd pracovat na celý úvazek, za což pobírá nemalý plat. Nejenže nebyl schopen předložit jakýkoli konkrétní výsledek své práce, kromě toho, že údajně chodí po Újezdě a počítá auta, ale z jeho projevu vyplynulo, že ani nezná jedinou dostupnou analýzu týkající se parkování u klánovického nádraží, jejíž referenci jsme všem zastupitelům s předstihem zaslali.

Takovýmto amatérským způsobem se doprava, ani jiné problémy, řešit nemůžou, proto jsme navrhovali, aby byly zpracovány zjednodušené studie proveditelnosti pro různé varianty řešení (parkovací dům, vytvoření parkovacích míst podél nástupiště, vytvoření 30 legálních parkovacích míst se zvláštním režimem, zajištění autobusového spojení z jižního Blatova a Božkovny).

Ani tento náš návrh kupodivu nebyl přijat, ačkoliv je evidentní, že bez kvalitního posouzení jednotlivých variant, včetně jejich dopadů jak finančních, tak dopravních, můžeme těžko učinit kvalifikované rozhodnutí, které bude pro Újezd nejlepší.Včerejší jednání bylo dlouhé a namáhavé pro nás všechny. Nicméně jsme ukázali, že PIRÁTI A STAN PRO ÚJEZD pracují jako sehraný tým, naše energie, kterou jsme ukázali před volbami, nevyprchala a záleží nám na místě, ve kterém žijeme a kde vyrůstají naše děti.

Nedělejme proto ukvapená rozhodnutí, která v budoucnu už nepůjde vrátit zpět. Stačí se zajet podívat na křižovatku, kde stojí polyfunkční dům Level. Takové pomníky už v Újezdě budovat nechceme.
