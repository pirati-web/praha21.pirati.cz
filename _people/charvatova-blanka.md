---
uid: charvatova.blanka
name: Blanka Charvátová
titles:
  before: Bc.
category:
  - pms
  - kandidat-obec
 
ordpms: 1
description: předsedkyně MS a zastupitelka
profession: personalista na správě železnic
img: people/charvatova-blanka.jpg
mail:
  - blanka.charvatova@pirati.cz
profiles:
  facebook: https://www.facebook.com/bl.char/
---

Jmenuji se Blanka Charvátová a je mi 34 let. Jsem rozvedená a mám dvě děti. 
Jsem neuvolněnou zastupitelkou Prahy 21 a předsedkyní MS Praha 21, jsem miniKodo a místní mediální spojka, zapojuju se do pražského dopravního KETu, pomáhám jako odpovídač mediálnímu odboru. 
Zajímá vás, jak jsem se dostala do politiky? Všechno začalo v roce 2017, kdy se Újezdem začala šířit zpráva, že na sídlišti Rohožník chtějí zrušit zdravotní středisko, jediné v celé obci. Nikdo nic pořádně nevěděl, všechno jsme se dozvídali stylem „jedna paní povídala“. Úřad s námi nekomunikoval, mlžil. Založila jsem proto FB komunitní újezdskou skupinu, kde jsme si začali jednotlivé informace předávat a donutili tak úřad začít komunikovat. Nebudu tu všechno popisovat do detailu, ale zdravotní středisko pořád stojí a nyní čeká na rekonstrukci. 
Pár měsíců poté jsem společně s Míšou Skalníkovou napsala dopis, kde jsme popsaly, co nás v Újezdě všechno trápí a co bychom chtěly změnit. Poslaly jsme ho lidem ve svém okolí s výzvou, že jestli mají podobné postřehy, tak ať přijdou na naši společnou schůzku. Zároveň jsme je poprosily, aby dopis poslali dalších dvěma známým. Vzniklo tak společenství lidí, kteří měli neuvěřitelně silnou chuť něco tu změnit, naše odhodlání bylo odzbrojující (jednou z motivací bylo i poslat do politického důchodu Slezáka z ČSSD, známého velitele pohotovostního pluku z období sametové revoluce). 
Nejdříve jsme ani nechtěli kandidovat, ale cítili jsme, že tu není žádná politická strana, které bychom věřili, že naše vize opravdu využije a ne jen zneužije do voleb. Vzniklo tak uskupení nezávislých kandidátů za Piráty a STAN pro Újezd. Povedla se nám skvělá a energií překypující kampaň a získali jsme krásných 25,91%. Bylo z toho druhé místo, první ODS měla o 0,44% hlasů víc a nakonec se dohodla s třetím ANO. Máme tedy pět mandátů ze sedmnácti a snažíme se bojovat z opozičních lavic. Což není vždy úplně jednoduché, někdy to člověku bere dost sil a kolikrát i chuť, zvlášť ve chvíli, kdy nám radnice neustále hází klacky pod nohy ve všem, co děláme a co se třeba netýká ani politiky, ale našeho komunitního spolku. 
V roce 2019 jsem se konečně stala členkou Pirátů a v letošním roce se nám povedlo založit místní sdružení. Více o našem komunálním soužití se STANem najdete na www.ujezdzije.cz.

Pracuji na generálním ředitelství Správy železnic na odboru personálním jako metodička a analytička. Zpracovávám data pro reporting, zkrátka dělám z velkých excelovských tabulek plných dat jiné malé přehledné tabulky a prezentace, dělám různé simulace výpočtů, alokace mezd a podobně. Dále se věnuji metodice, to znamená, že když je nějaká změna v oblasti pracovního práva, třeba v ošetřovném, tak já se svými kolegy připravím pokyn, kterým se následně řídí všechny naše mzdové specialistky a ostatní dotčení kolegové. Železnici miluju, předtím jsem devět let pracovala na generálním ředitelství Českých drah. Byla jsem na odboru regionální dopravy, když se vyjednávaly nové smlouvy s kraji. Bylo zajímavé sledovat, jak byly obě strany nepřipravené na situaci, o které všichni deset let věděli, že přijde. Výsledkem je smutný chaos, ale o tom kdyžtak někdy jindy někde jinde. Před železnicí jsem pracovala v The Royal Bank of Scotland jako account administration officer.

Jsem členkou komunitního spolku ÚJEZD.KOM, který si klade za cíl vybudování komunitního sousedského života u nás v Újezdě nad Lesy.